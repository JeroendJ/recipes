Recept voor Brabantse worstenbroodjes circa 20 stuks

Ingrediënten

Brooddeeg

• 500 g bloem

• 10 g zout

• 150 g boter

• 20 g suiker

• 26 g verse gist of 2 zakjes

gedroogde gist

• 125 g melk

• 125 g water

Extra nodig

• 1 eigeel (om het deeg te bestrijken)

Vulling

• 900 g gehakt (varkensgehakt is

traditioneel maar hal-om-haf is ook

mogelijk)

• paneermeel

• 0.5 ei

• zout

• versgemalen peper

• gemberpoeder

• knoflookpoeder

• uienpoeder

• nootmuskaatpoeder

Het deeg

Bereid als eerste het deeg. Maak een hoop van de bloem op de werktafel en vorm er

een kuil in. Bestrooi de bloem met de gist.. Verwarm de melk en water tot deze

handwarm is. Giet de melk en het water in de kuil. Voeg de boter en suiker toe. Voeg

het zout toe en meng met je vingers alles door elkaar. Meng steeds een beetje bloem

bij de natte massa totdat het een kneedbaar en egaal deeg is. Als het deeg te droog

is voeg je een klein beetje vocht toe. Andersom een beetje bloem. Het is belangrijk

dat het deeg minimaal 5 minuten goed doorkneed wordt. Je kunt ook alles met een

keukenmachine met deeghaken kneden. Je start rustig en draait het deeg op het

laatst op hogere stand af.

Verdeel het deeg in stukjes van circa 50 gram. Maak kleine balletjes en laat deze

afgedekt onder een laag plastic folie circa 15-20 minuten rusten op een warme plek

zonder tocht.

De vulling

Na het deeg ga je aan de slag met de vulling. Meng het gehakt met het ei en

paneermeel. Breng op smaak met zout, peper en kruiden. Verdeel het gehakt in

porties van 45 gram. Rol de porties tot een worst van circa 13 cm.

Wil je een vega vulling dan maak je een product zoals rul vegetarisch gehakt wat

fijner in een keukenmachine en voeg je wat extra ei toe. Laat het zout weg maar

breng met de andere kruiden op smaak. Belangrijk is dat je de vulling tot een worstje

kan kneden. Verder kun je de eigen fantasie de vrije loop geven.

Het huwelijk tussen brood en worst.

Rol de geruste bolletjes deeg ovaal uit tot een plak van circa 14 cm lang en 0,5 cm

dikte. Klop het eigeel los met een heel klein beetje water en bestrijk één zijkant van

de deegplak. Leg in het midden de vulling. Vouw de korte kantjes van het deeg over

de worst, vouw vervolgens de lange zijdes over elkaar heen. Druk de naden goed

aan en rol het broodjes 2 keer. Kijk of de naad nog goed dicht is en leg de

worstenbroodjes met de naad naar onder op een met bakpapier beklede bakplaat.

Druk/ knijp de naden goed dicht. Laat nu 30 minuten rijzen onder een laag plasticfolie

op een warme plaats (> 20 graden tot max 30 graden) met weinig tocht.

Verwarm de oven voor op 220 oC. Bestrijk de worstenbroodjes met het losgeklopte ei

en bak in 14-18 minuten goudbruin af. Kijk na 14 min hoe de kleur is. De baktijd

scheelt namelijk per oven.